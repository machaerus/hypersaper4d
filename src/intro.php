<p>Jest rok 2223. Od wielu lat trwa straszliwa wojna, tocząca się w przestrzeni kosmicznej. Mieszkańcy odległego układu 9580 Phoenicis rozpoczęli inwazję na Matkę Ziemię, nie spodziewali się wszakże, jak zajadle bronić potrafią swego Ziemianie.</p>

<p>Obie strony konfliktu posiadły już wiedzę na temat podróżowania w czasie - walczące jednostki potrafią dokonywać przeskoków w niedaleką przeszłość i przyszłość, dlatego też teatr działań wojennych jest efektywnie czterowymiarowy. </p>

<p>Choć liczne nacje głosowały za paktowaniem z najeźdźcami, jeden tylko naród nie zgodził się na żadne układy i żadne kompromisy - Naród Maryjny, Naród Sarmacki, dzieci Niepodległej Polski. Ci wielcy wojownicy nie zgodzili się oddać kosmitom ani jednego kartofla. Wyniszczająca wojna toczy się zatem od dziesiątków lat, pochłaniając miliardy ofiar. Na szczęście, dzięki technologii wojennej USA, szale zwycięstwa przechylają się powoli na naszą stronę.</p>

<p>Śmiercionośne eskadry gwiezdnych pancerników szykują się do zadania ostatecznego ciosu układowi 9580. Nim jednak będą mogły wyruszyć, okręty saperskie muszą przygotować dla nich bezpieczną drogę poprzez przecinające przestrzeń kosmiczną pola minowe. </p>

<p>Nazywasz się sierżant Mateusz Truteń i dowodzisz jednostką zwiadowczą floty saperów. Twoim zadaniem jest zlokalizowanie pól minowych, aby można było je unieszkodliwić. Do dzieła!</p>


